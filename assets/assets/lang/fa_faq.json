{"categories":[{"title":"اعتماد، امنیت، شفافیت","Q&A":[{"question":"چطور می\u200Cتوانم برای خرید به دُنَک اعتماد کنم؟","answerParts":[{"text":"خدماتی که ما در دُنَک ارائه می\u200Cدهیم، مستقیماً از طریق نمایندۀ قانونی اپراتور\u200Cهای تلفن همراه (همراه اول، ایرانسل و رایتل) انجام می\u200Cشود که کاملاً بر بستر امنِ خود اپراتورها طراحی شده است. همچنین، برای پرداخت بانکی شما مستقیماً به صفحۀ خود بانک (ملت و پارسیان) ارجاع داده می\u200Cشوید. علاوه بر این، ما از تمام دانش و استانداردهای روز دنیا برای ایجاد امنیت در اپلیکیشن دُنَک و توسعۀ آن استفاده کرده\u200Cایم."}]},{"question":"آیا شمارۀ کارتم در دُنَک ذخیره می\u200Cشود؟","answerParts":[{"text":"خیر. در دُنَک هیچ\u200Cیک از اطلاعات سیستم بانکی ذخیره نمی\u200Cشود. همچنین، تمام پرداخت\u200Cها از درگاه پرداخت بانک\u200Cهای ملت و پارسیان انجام می\u200Cشود. در واقع دُنَک امکان دسترسی به اطلاعات کارت شما را نخواهد داشت."}]},{"question":"آیا دُنَک محصولات را با قیمت بالاتری ارائه می\u200Cدهد؟","answerParts":[{"text":"خیر. بنا بر اصل شفافیت مالی در دُنَک، ما سعی کرده\u200Cایم در اپلیکیشن، قیمت واقعی خدمات را برای کاربران مشخص کنیم. قیمت ارائه شدۀ محصولات در دُنَک با اپراتورها، اپلیکیشن\u200Cها و وب\u200Cسایت\u200Cهای دیگر یکسان است و دُنَک، هیچ هزینۀ اضافی\u200Cای بر کاربران تحمیل نمی\u200Cکند. ذکراین نکته لازم است که شارژ و یا بستۀ اینترنت بر اساس قانون مالیات، شامل ۹٪ مالیات بر ارزش افزوده می\u200Cشودکه در بعضی از اپلیکیشن\u200Cها این مقدار فقط در قیمت نهایی مشخص شده است تا کاربر تصور کند قیمت ارائه شده کمتر است."}]},{"question":"آیا دُنَک وابسته به یک سازمان دولتی است؟","answerParts":[{"text":"خیر. دُنَک پویشی مردمی و مستقل از هر سازمان دولتی یا خصوصی است که برای درآمدزایی، شروع به فعالیت در حوزۀ پرداخت اینترنتی کرده است. اما شایان ذکر است که دُنَک مجوزهای لازم را برای ارائۀ خدمات از سازمان\u200Cهای مرتبط کسب کرده است. همچنین، حقوق مادی و معنوی دُنَک در اختیار شرکت «دنا دانه سبز مدیا» به شمارۀ ثبتی ۵۴۰۰۱ است."}]},{"question":"چرا در صفحۀ پرداخت بانک، نام پذیرنده، دُنَک ذکر نشده است؟","answerParts":[{"text":"از آنجا که ما در حال حاضر مبالغ پرداختی را مستقیماً به نمایندۀ فروش شارژ و اپراتورها واریز می\u200Cکنیم، نام پذیرنده دُنَک یا دنا دانه سبز مدیا نوشته نمی\u200Cشود."}]},{"question":"سود دُنَک از فروش هر شارژ، بسته و پرداخت قبض چه میزان است؟","answerParts":[{"text":"سود حاصل از فروش هر شارژ یا بستۀ اینترنت، با توجه به نوع اپراتور و نوع درخواست متفاوت است. در حال حاضر، حدود ۱ تا ۱.۵درصد از فروش هر محصول، سهم دُنَک است. به عنوان مثال، درآمد حاصل از فروش یک کد شارژ ۱۰هزار تومانیِ ایرانسل، ۱۵۰ تومان و این مبلغ برای پرداخت قبض، حدود ۵۰ تومان است. این اعداد ممکن است در آینده با توجه به نرخ\u200Cگذاری نمایندگان، کم یا زیاد شود. در هر حال، ما سعی می\u200Cکنیم شفاف\u200Cسازی کافی را انجام دهیم."}]},{"question":"چه میزان از سود دُنَک به فعالیت\u200Cها تخصیص داده می\u200Cشود؟","answerParts":[{"text":"حداقل ۵۰درصد از سود خالص سالانۀ دُنَک، به فعالیت\u200Cهایی مثل درخت\u200Cکاری تخصیص داده می\u200Cشود. امیدواریم بتوانیم این عدد را به ۷۰درصد نیز برسانیم. مابقی آن برای رشد فعالیت\u200Cها، جذب سرمایه\u200Cگذار و تخصیص سود سهم، گسترش در بازار و غیره صرف می\u200Cشود. که همگی به ما این امکان را می\u200Cدهد که برای سال بعد بودجۀ فعالیت\u200Cهای بیشتری را تأمین کنیم."}]},{"question":"با این سود کم، آیا واقعاً کاشت درخت و دیگر فعالیت\u200Cها عملی است؟","answerParts":[{"text":"قطعاً بله. سود حاصل از خرید هر کاربر عدد بسیار کمی است؛ اما اگر تعداد کاربران زیاد باشد، این عدد قابل\u200Cتوجه است. همچنین در آینده ما دامنۀ خدماتمان را بیشتر می\u200Cکنیم تا بتوانیم بودجۀ بیشتری برای فعالیت\u200Cهای خیرخواهانه تامین کنیم. بازار سود فروش شارژ، نزدیک به ۷۰۰ میلیارد تومان در سال تخمین زده شده است. ما به دنبال پوشش حداقل ۱درصد از این بازار هستیم که اگر به این هدف دست یابیم، موفق خواهیم شد سالی دست\u200Cکم ۲۰هزار نهال بکاریم."}]},{"question":"از کجا مطمئن باشیم که سود حاصل به درختکاری اختصاص داده می\u200Cشود؟","answerParts":[{"text":"یکی از اهداف اصلی دُنَک، ارائۀ گزارش مالی صحیح و شفاف از شرکت و پروژه\u200Cهای آن است. این گزارش\u200Cها، در سال اول در دو نوبت و در سال\u200Cهای آتی، در هر فصل به\u200Cصورت کامل ارائه می\u200Cشود. همچنین هرازچندگاه  سعی می\u200Cکنیم آمارهای مختصری برای آگاه\u200Cسازی ارائه کنیم. از سوی دیگر، تا حد امکان سعی می\u200Cکنیم کاربران را از روند کاشت و نگهداری درختان آگاه سازیم."}]},{"question":"آیا امکان کمک نقدی به دُنَک هست؟","answerParts":[{"text":"خیر. در واقع بیشترین حمایتی که شما می\u200Cتوانید از ما بکنید، معرفی فعالیت\u200Cهای دُنَک و اپلیکیشن به خانواده و دوستان است. ما نمی\u200Cخواهیم وجهی برای کمک دریافت کنیم؛  بلکه دوست داریم کسب\u200Cوکار اجتماعی ما، موتور تأمین مالی فعالیت\u200Cهایمان باشد."}]}]},{"title":"عملیات پرداخت","Q&A":[{"question":"من شارژ ۱۰هزارتومانی خریده\u200Cام، ولی مبلغ شارژ شده کمتر است.","answerParts":[{"text":"شارژ و یا بستۀ اینترنت بر اساس قانون مالیات کشور، شامل ۹٪ مالیات بر ارزش\u200Cافزوده می\u200Cشود که این مبلغ را خود اپراتور از مبلغ شارژ شما کم می\u200Cکند."}]},{"question":"من بستۀ اینترنتی خاصی نیاز دارم که دُنَک ارائه نمی\u200Cدهد.","answerParts":[{"text":"دُنَک تمام بسته\u200Cهای اینترنتی اپراتورها را شامل می\u200Cشود. اما متأسفانه برای جذب حداکثری بازار، تعداد بسیار اندکی از بسته\u200Cها را اپراتور یا اپلیکیشن مطرحی به\u200Cصورت انحصاری ارائه می\u200Cدهد که در نهایت حق انتخاب را از مشتری سلب می\u200Cکند. پیشنهاد ما این است که با حمایت و خرید از دُنَک کمک کنید که در طولانی\u200C مدت این انحصار را بشکنیم. در عین حال، متوجه باشیم که هر بستۀ پیشنهادی\u200Cای، لزوماً به نفع کاربر نیست. ما برای شفافیت بیشتر، به دور از هرگونه نگاه تبلیغاتی، هزینۀ هر گیگابایت اینترنت را نیز در هر بسته به نمایش گذاشته\u200Cایم تا مشتری آگاهانه\u200Cتر و به\u200Cصرفه\u200Cتر خرید کند. همچنین باید بگوییم سود حاصل از بسته\u200Cهای اینترنتی، بیشتر از سایر خدمات است و عقیده داریم ارزش کاشت یک درخت بیشتر از سود ناچیز شخصی امروز ماست."}]},{"question":"مبلغ از حسابم کم شده است؛ اما خدماتی دریافت نکرده\u200Cام.","answerParts":[{"text":"حالت یک: پرداخت بانکی موفقیت\u200Cآمیز بود، اما پس از بازگشت به اپلیکیشن با پیغام «عملیات موفقیت\u200Cآمیز نبود» مواجه شدم و یا با رجوع به صفحه تراکنش\u200Cها٬ تراکنش به\u200Cصورت ناموفق نمایش داده می\u200Cشود. در صورت برقرار نشدنِ ارتباط بین درگاه بانکی و نمایندۀ فروش خدمات، پس از پرداخت، مبلغ کسر شده از حساب شما در کمتر از ۷۲ ساعت به حسابتان بازخواهد گشت.\nحالت دو: پرداخت بانکی موفقیت\u200Cآمیز بود، و پس از بازگشت به اپلیکیشن با پیغام «عملیات موفقیت\u200Cآمیز بود» مواجه شدم و یا با رجوع به صفحه تراکنش\u200Cها٬ تراکنش به\u200Cصورت موفق نمایش داده می\u200Cشود. مبلغ پرداختیِ شما توسط درگاه بانک و نمایندۀ فروش پذیرفته شده است، اما اپراتور تلفن همراه در زمان درخواستِ شما، قادر به انجام عملیات نمی\u200Cباشد. در این صورت با دریافت اولین پاسخ از سمت اپراتور٬ عملیات خرید شما را انجام می\u200Cدهیم."}]},{"question":"آیا امکان انجام عملیات\u200Cهای بانکی دیگر مثل کارت\u200Cبه\u200Cکارت هم در دُنَک هست؟","answerParts":[{"text":"در حال حاضر خیر. اما با حمایت شما و معرفی دُنَک به افراد بیشتر، ما توانایی مذاکره و ورود به عرصه\u200Cهای دیگر از جمله خدمات بانکی را نیز پیدا خواهیم کرد."}]},{"question":"آیا امکان ذخیرۀ شماره کارت در دُنَک برای پرداخت آسان\u200Cتر وجود دارد؟","answerParts":[{"text":"در حال حاضر خیر. در آینده ما با همکاری بانک\u200Cها درگاهی را معرفی خواهیم کرد که خرید خدمات آسان\u200Cتر و سریع\u200Cتر شود. اما برای این امر نیاز به حمایت کاربران بیشتری داریم تا بتوانیم با بانک\u200Cها برای همکاری و ارائۀ امکاناتی از این دست وارد مذاکره شویم."}]}]},{"title":"درختکاری","Q&A":[{"question":"آیا امکان هدیه دادنِ درخت از طریق دُنَک هست؟","answerParts":[{"text":"از طریق اپلیکیشن در حال حاضر خیر. اما اگر مشتاقید به خانواده یا دوستانتان به هر مناسبتی درخت اهدا کنید، می\u200Cتوانید در اینستاگرام دُنَک به ما پیام دهید."}]},{"question":"چرا من دو عدد برای دُنَک\u200Cهایم در صفحۀاصلی می\u200Cبینم؟","answerParts":[{"text":"با هر خرید یا پرداخت قبض، تعدادی دُنَک به دست می\u200Cآورید. تمام دُنَک\u200Cهایی را که به دست آورده\u200Cاید، می\u200Cتوانید در بالای صفحۀ اصلی در کنار تعداد درخت\u200Cها و کیف\u200C پولتان مشاهده کنید. در همان لحظه\u200Cای که خرید می\u200Cکنید، ما داریم مبلغ موردنیاز برای کاشت یک درخت را جمع می\u200Cکنیم. در واقع دُنَک\u200Cهای همۀ کاربران، به این عدد اضافه می\u200Cشود. تعداد دُنَک\u200Cها باید به حد معینی برسد تا ما برای کاشت درخت بعدی اقدام کنیم."}]},{"question":"من دُنَک به یک درخت اهدا کرده\u200Cام؛ اما به تعداد درختم اضافه نشده است.","answerParts":[{"text":"مادامی که هزینۀ کاشت درخت به\u200Cطور کامل تأمین نشده است، به تعداد درختان شما نیز عددی افزوده نمی\u200Cشود."}]},{"question":"دُنَک تاکنون چه تعداد درخت کاشته است؟","answerParts":[{"text":"شما می\u200Cتوانید تعداد درختانی را که هزینۀ کاشت آن\u200Cها تأمین شده است، از روی شمارۀ درختی متوجه شوید که در حال حاضر مبلغ آن دارد تأمین می\u200Cشود. ما به زودی، بخش کاملی را برای ثبت اطلاعات تک\u200Cتک درختان و وضعیت آن\u200Cها، در وب\u200Cسایت و اپلیکیشن قرار می\u200Cدهیم."}]},{"question":"چه تعداد دُنَک برای کاشت هر درخت نیاز است؟","answerParts":[{"text":"تعداد دُنَک لازم برای کاشت یک درخت، عدد ثابتی نیست. با توجه به این\u200Cکه سود خدمات و هزینه\u200Cها شناور است، در آینده به تخمین بهتری خواهیم رسید. در حال حاضر، برای کاشت هر درخت، مبلغی بین ۵۰هزار تا ۱۰۰هزار دُنَک را تخمین می\u200Cزنیم. اگرچه قصد داریم برای انگیزه\u200Cبخشی بیشتر، درخت\u200Cهای اول را با تعداد دُنَک کمتری بکاریم؛ به این ترتیب که و بخشی از هزینه را خودمان تأمین کنیم."}]},{"question":"چه نوع درخت\u200Cهایی کاشته خواهد شد؟","answerParts":[{"text":"ما می\u200Cکوشیم که با توجه به محل کاشت درخت، گونۀ بومی\u200Cای را انتخاب کنیم که برای رشد، به آب کمتری نیاز دارد. به عنوان نمونه، برای ۱۰ درخت اول که در خوزستان کاشتیم، گونۀ کُنار (درخت سِدر) را انتخاب کردیم. هر درختی که کاشته می\u200Cشود، یک سند آنلاین از مشخصاتش دارد که به زودی، از طریق اپلیکیشن می\u200Cتوان آن را ملاحظه و پیگیری کرد."}]},{"question":"محل کاشت درختان کجاست؟","answerParts":[{"text":"ما ۱۰ درخت نخست را در روستای «دشت بزرگ» در نزدیکی شهر شوشتر در استان خوزستان، به دست اهالی روستا کاشتیم. سعی خواهیم کرد در مناطق مختلفی از ایران درختکاری کنیم. شما می\u200Cتوانید چه در زمان جمع\u200Cآوری دُنَک\u200Cها برای تأمین هزینۀ کاشت درخت و چه پس از آن، محل کاشت و گونۀ درخت را ببینید. به زودی تمام درخت\u200Cها را بر روی نقشه به شما نمایش می\u200Cدهیم."}]},{"question":"هزینۀ کاشت هر درخت چقدر است؟","answerParts":[{"text":"هزینۀ تمام\u200Cشدۀ کاشت یک درخت، تنها هزینۀ نهال آن نیست؛ بلکه از اصول صحیح درخت\u200Cکاری، نگهداری آن دست\u200Cکم تا سال سوم است. بنابراین، تخمین ما برای ۱۰۰ درخت اول، ۲۰۰\u200Cهزار تومان به ازای هر درخت است."}]}]},{"title":"فعالیت داوطلبانه","Q&A":[{"question":"آیا من می\u200Cتوانم در درختکاری نیز سهیم باشم؟","answerParts":[{"text":"در حال حاضر چون تعداد درخت\u200Cها برای کاشت کم است، نمی\u200Cتوانیم از داوطلبان همیاری بگیریم. اما در آیندۀ نزدیک که پروژه\u200Cهای درختکاری بزرگ\u200Cتری شروع شود، در شهرهای مختلف برای دعوت از داوطلبان فراخوان خواهیم داد."}]},{"question":"چه زمانی فعالیت\u200Cهای داوطلبانۀ عملی دُنَک شروع می\u200Cشود؟","answerParts":[{"text":"سعی داریم در هر منطقه، با همیاری شما فعالیت\u200Cهای داوطلبانه\u200Cای را رقم بزنیم که در راستای حفظ و احیای طبیعت باشد. برای مشاهدۀ فراخوان\u200Cها،"},{"text":" اینستاگرام دُنَک ","link":"https://instagram.com/donak.ir"},{"text":"را به نشانی صفحه"},{"text":" donak.ir ","link":"https://instagram.com/donak.ir","tooltip":"اینستاگرام دُنَک"},{"text":"دنبال کنید."}]}]},{"title":"اپلیکیشن و پشتیبانی","Q&A":[{"question":"آیا اپلیکیشن دُنَک برای کاربران اپل هم ارائه شده است؟","answerParts":[{"text":"متأسفانه به علت تحریم شرکت اپل، نمی\u200Cتوانیم نرم\u200Cافزار را مستقیماً بر روی اپل استور بگذاریم. بنابراین، در حال حاضر بهترین روش، استفاده از وب\u200Cاپلیکیشن دُنَک است که از"},{"text":" سایت دُنَک ","link":"http://donak.ir"},{"text":"و یا آدرس مستقیم"},{"text":" http://app.donak.ir ","link":"http://app.donak.ir","tooltip":"وب\u200Cاپلیکیشن دُنَک"},{"text":"در دسترس است."}]},{"question":"چرا در وب\u200Cاپلیکیشن دُنَک (مناسب برای کاربران iOS) روند کاشت درخت مشخص نیست؟","answerParts":[{"text":"این نسخه،ابتدایی است و ما تمام سعی\u200Cمان را می\u200Cکنیم که امکانات کاربران اندروید و اپل را یکسان\u200Cسازی کنیم. نکتۀ مهم این است که حمایت و استفادۀ شما از وب\u200Cاپلیکیشن، کاملاً به تأمین هزینۀ کاشت درختان کمک می\u200Cکند."}]}]}]}